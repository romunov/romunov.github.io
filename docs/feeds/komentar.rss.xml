<?xml version="1.0" encoding="utf-8"?>
<rss version="2.0"><channel><title>Biolitika - komentar</title><link>https://biolitika.si/</link><description></description><lastBuildDate>Mon, 04 Jan 2021 09:29:00 +0100</lastBuildDate><item><title>O iskanju optimalnih ukrepov</title><link>https://biolitika.si/o-iskanju-optimalnih-ukrepov-si.html</link><description>&lt;p&gt;Smo v decembru, že več kot pol leta po tem, ko je pandemija udarila tudi v tej podalpski deželici. Na vladnem vrhu še vedno ista kombinacija političnih strank (hvala bogu, da se vsaj ta spremenljivka ni spremenila) in še vedno isti pristop k ukrepom omejevanja posledic virusa SARS-CoV-2. Bolj podrobno, zapiranje javnega življenja, omejevanje prehajanja občin, policijska ura, kraja javnega denarja pri belem dnevu. Kot v eni lepi predvidljivi vojni.&lt;/p&gt;
&lt;p&gt;Pri vsem tem pa je po mojem mnenju problem, da ti ukrepi ne jemljejo v ozir človeške narave, torej, da smo socialna bitja. Socialnost ni samo nekaj kar slišiš na izbrani fakulteti, ampak je rezultat milijone let evolucije živčnih poti. Zato se ljudje še vedno ustrašijo, ko vidijo nekaj kači podobnega in še vedno nasmehnemo, ko slišimi radostni otroški smeh.&lt;/p&gt;
&lt;p&gt;Preden preidem na moje videnje kako do "idealnih" ukrepov pa naj povem, da sem veroizpovedi, ki trdi, da je ključna sestavina edinih in pravih palačink, jajce. Nekateri bi rekli, da je to lažnjiva dihotomija, kot to radi rečemo v strokovnem parlansu, ampak jaz to razumem kot zatiskanje oči pred realnostjo. Samo zato, ker pogledaš stran, še ne pomeni, da se nekaj ne zgodi.&lt;/p&gt;
&lt;p&gt;Da bi kar se da hitro prišli do optimalne kombinacije ukrepov je verjetno več pristopov.&lt;/p&gt;
&lt;p&gt;Eden od njih bi bil, da pogledamo čez mejo in vidimo kaj deluje in kaj ne. Pri tem bi bilo potrebno prej preučiti vse možne dejavnike, ki vplivajo na ljudi kar se tiče (ne)upoštevanja ukrepov in se po možnosti razlikujejo med državami. Ker kar deluje v Nemčiji ni nujno, da bo delovalo tudi v Sloveniji.&lt;/p&gt;
&lt;p&gt;Drugi način bi bil, da se neke prostorske enote tretira kot testno in kontrolno skupino. Najprej se moramo najprej odločiti katere ukrepe sploh spreminjati in katere ne. Tu so nam navadno v pomoč literatura in izkušnje iz drugih držav. Velik izziv je tudi &lt;em&gt;kako&lt;/em&gt; ukrepe merimo. V nekaterih vedah so lahko meritve zelo natančne, pri merjenju družbe pa prihaja do zelo netočnih mer, ki lahko tudi zelo zamujajo zato so lahko robno uporabne.&lt;/p&gt;
&lt;p&gt;V prvi skupini izvedemo eno kombinacijo ukrepov, na primer v eni skupini je uvedena policijska ura, v drugi pa ne. Ko preteče &lt;em&gt;v naprej določena količina časa&lt;/em&gt; se pogleda podatke in odloči katera skupina je glede na merjenje dejavnike na boljšem. Špeganje velja, a vseeno se mora poskus izvesti do konca. Ne smemo se pustiti skušnjavi, da test prekinemo, ko zaznamo nek učinek, ki nam je všečen.&lt;/p&gt;
&lt;p&gt;Naslednji test je lahko nova kombinacija ukrepov in tako lahko &lt;em&gt;iterativno&lt;/em&gt; (postopoma) izboljšujemo ukrepe, ki se prilagajajo na trenutno situacijo.&lt;/p&gt;
&lt;p&gt;Sicer bi s testiranjem morali začeti že v marcu. Razumljivo je, da je bilo takrat vse novo, smo reagirali kar se da ostro in je obrodilo sadove. Vendar pa si čez poletje nismo vzeli čas za razmislek in priprave in posledice čutimo zdaj. Iterativno testiranje bi vzelo veliko časa, ena dobra posledica pa bi bila verjetno naša kolektivna večja možnost za prilagajanje na prihajajoče preizkušnje, ki nas čakajo.&lt;/p&gt;
&lt;p&gt;Držanje glave v pesku in ignoriranje nedelovanja ukrepov bo verjetno daleč premalo zato upam, da se Vlada čim prej odloči nekaj spremeniti (kar bi bilo enako mojemu pristopu, a še enkrat počasneje in manj zanesljivo, ker ni kontrolne oz. referenčne točke).&lt;/p&gt;</description><dc:creator xmlns:dc="http://purl.org/dc/elements/1.1/">Roman Luštrik</dc:creator><pubDate>Tue, 08 Dec 2020 17:20:00 +0100</pubDate><guid isPermaLink="false">tag:biolitika.si,2020-12-08:/o-iskanju-optimalnih-ukrepov-si.html</guid><category>Razmišljanja</category><category>komentar</category></item><item><title>Seznam bizark, ki mi pridejo na oko ali uho</title><link>https://biolitika.si/seznam-bizark-ki-mi-pridejo-na-oko-ali-uho-si.html</link><description>&lt;p&gt;Tole je nekaj bizark, ki sem jih slišal ali videl/bral na lastne oči. Primeri niso mišljeni, da bom(o) na njih kazali s prstom ali jih kakorkoli zasramovali. Kazen je že inherentna v (ne)dejanju. Ti primeri so zanimivi za razumevanje kako se ljudje spopadajo, ko so postavljeni med dva mlinska kamna (možnost, da zboli za okužbo in kaznijo, ki jo lahko izda nadležni organ) in kako trenutni (ne)ukrepi (ne)delujejo. Kolikor mi je znano za enkrat država odzivov ne preučuje sistematsko. Za posledico ne vemo kakšno je dejansko stanje. Če poznaš še kak primer, se priporočam (ga objavim anonimno). Ta zapis je bolj mišljen zame kot pa nek obsežen pregled stanja na terenu.&lt;/p&gt;
&lt;p&gt;Če se vidite v kakem od primerov, je to zgolj naključje (razen v tistem enem primeru, ko ste dejansko vi).&lt;/p&gt;
&lt;blockquote&gt;
&lt;p&gt;Tale prihaja s Primorskega konca. Oseba dostavlja eno ključno slovensko živilo. Pri tem vestno nosi masko. Pri eni stranki ga ogovorijo, da "sej pr nas je pa ja ne nuca". Čez dva dni oseba zboli in gre na testiranje. Izve, da je pozitiven. Kot dober državljan svoji stranki sporoči o svojem zdravstvenem stanju, nakar mu po telefonu odgovorijo "aja, ja, sej pr nas smo pozitivni zdej že nekaj časa".&lt;/p&gt;
&lt;p&gt;V podjetju si sodelavke podajajo naslov frizerke, ki &lt;em&gt;incognito&lt;/em&gt; ureja pričeske na domu.&lt;/p&gt;
&lt;p&gt;Prebivalko doma za starejše občane testirajo na SARS-Cov-2 in jo nato pripeljejo na slikanje. V tej točki rezultati testa še niso znani. Izkaže se, da je bila pozitivna, z njo pa je bilo v stiku več kosov medicinskega osebja. Čez nekaj dni dve administratorki z oddelka pozitivni. To vse ni bila ovira, da si čez nekaj dni ekipa ne bi postregla z narezkom in sokom, da proslavijo okroglo obletnico ene od oseb z oddelka.&lt;/p&gt;
&lt;p&gt;V eni ljubljanski lekarni so trije farmacevti. Sicer je lekarna zračna, a majhna (kot tista kajžica iz ljudske pesmi). Farmacevtu na blagajni pada maska pod nos, ostala dva jo pa po potrebi nadeneta le, ko prideta blizu pulta.&lt;/p&gt;
&lt;p&gt;V Štajerski prestolnici se dogajajo najrazličnejše zadeve. Par, ki sta verjela v teorijo zarote glede COVID-a, sta zbolela. On je dobil neko hujšo vročino (več podrobnosti ni na voljo), ona pa se je po pozitivnem testu sprehajala na Mariborsko Piramido, kjer jo je nekdo prepoznal. Izgovarjala se je, da se je "samo šla na klopco v park usest".&lt;/p&gt;
&lt;p&gt;Tale prihaja iz neznanega kraja. Soseda se je, po nekaj minut pogovora, "pohvalila", da se je mož šel testirati, ker se je počutil slabo. In se je izkazalo, da je bil pozitiven. Epilog ni znan.&lt;/p&gt;
&lt;p&gt;Na Gorenjskem neznano kje je k možakarju prišla na obisk teta. Po pol ure klepetanja teta by-the-usput omeni, da se je šla testirat in je bila pozitivna. Ampak po njenih besedah ni panike, ker nima simptomov. Po tem, ko je bila promptno odslovljena čez okno je možakar v samoizolaciji.&lt;/p&gt;
&lt;p&gt;Nekje na Celjskem v hišici, kjer potoček žubori in krokarji pojejo svoj kra-kra, družina živi. Vsi po malem zboleli (vneto grlo, vročina), a ker vsi še vohajo in okušajo se niso odpravili na test. Posledično nemoteno hodijo v službo.&lt;/p&gt;
&lt;p&gt;Policija z marico z vožnjo čez pločnik zapre pot dvema sprehajalcema. Sprehajata se namreč z manj kot 2 m medsebojne razdalje. Sicer živita v skupnem gospodinjstvu, ampak ker nista poročena oz. ker se to ne vidi iz uradnih evidenc, prejmeta plačilni nalog.&lt;/p&gt;
&lt;p&gt;V vrtcu so pri enem otroku odkrili okužbo z virusom. Vsi otroci so dobili odrejeno karanteno. Ker je otrok ostal brez dnevnega varstva, je dobila mati odrejeno nadomestilo za varstvo otroka. Mož hodi v službo, ker njemu to nadomestilo ne pripada. Ker gre za majhno podjetje, je večina zaposlenih v podobni situaciji (imajo nekoga doma v karanteni) in si ne morejo privoščiti, da bi delo ustavili. Sicer vzdržujejo varno razdaljo in nosijo maske. Razen za malico, ko se nagužvajo v čajnico, kjer obedujejo in klepetajo brez mask.&lt;/p&gt;
&lt;p&gt;Na šoli so imeli potrjen primer virusa. Otroci iz razreda, kjer je bila najdena okužba, so ostali doma. Njihovi brati in sestre pa so nemoteno hodili v isto šolo. Starši so se udeležili tradicionalni vaških dogodkov, ki jih praznujejo ob različnih obletnicah brez upoštevanja varne radalje ali nošenja maske. In večini se to ni zdelo čudno.&lt;/p&gt;
&lt;p&gt;Gospa je zbolela za virusom SARS-CoV-2. Sicer neposredno ni bila testirana, vendar pa so bili testirani drugi člani družine in bili pozitivni. Zabavna notica: odrejena jim ni bila karakntena, nihče jih ni poklical. Vse je odvisno od presoje posameznika. In ta posameznica se je odločila, da bo šla cca 1 teden po nastopu simptomov na eno od wellness storitev. Če ste sklepali kaj je ta oseba po izobrazbi, ste tisti, ki ste ugibali mikrobiologinja, uganili pravilno.&lt;/p&gt;
&lt;p&gt;Gospa zbolela za virusom in bila tudi testirana pozitivna. Vzorno ni več hodila v službo in se držala doma. Česar pa ne moremo reči za njune otroke, ki so še dalje hodili v službo, šolo, do sosedov... In jim to ni bilo nič čudnega. Gospa iz prve povedi dela kot medicinsko osebje v eni od slovenskih bolnic.&lt;/p&gt;
&lt;p&gt;Gospoda je dva dni bolela glava. Ker je to eden od simptomov COVID-19, je prepričal osebno zdravnico, da mu je odredila samoplačniški test. Doma imajo namreč nekoga, ki spada v rizično skupino in jim je ta informacija pomembna. Test je bil pozitiven in gospod je seveda ostal doma, stike z osebo iz rizične skupine pa so omejili. Gospa je brez simptomov, a še vedno hodi v službo in vam bo vaš nakup obračunala v eni od poslovalnic multinacionalne trgovske verige.&lt;/p&gt;
&lt;p&gt;Mlajša družba je praznovala uspešen zaključek obdobja enega od svojih vrstnikov. Rajali so v stanovanju, ki ni bil pretirano zračeno. Okužilo se je več deset ljudi. Mediji poročajo, da zaradi tega slabega zračenja. Nihče pa seveda ni poročal, da je bil kajen isti zvitek prepovedane droge.&lt;/p&gt;
&lt;/blockquote&gt;</description><dc:creator xmlns:dc="http://purl.org/dc/elements/1.1/">Roman Luštrik</dc:creator><pubDate>Sun, 15 Nov 2020 13:33:00 +0100</pubDate><guid isPermaLink="false">tag:biolitika.si,2020-11-15:/seznam-bizark-ki-mi-pridejo-na-oko-ali-uho-si.html</guid><category>Razmišljanja</category><category>komentar</category></item><item><title>Ali se spopadamo s pandemijo po najboljših močeh?</title><link>https://biolitika.si/ali-se-spopadamo-s-pandemijo-po-najboljsih-moceh-si.html</link><description>&lt;p&gt;V času pisanja smo imeli v Sloveniji dva vala okužb z virusom SARS-CoV-2 (ki povzroča bolezen COVID-19). Še vedno se spomnim kako sem na začetku prvih spomladanskih ukrepov stal pred hišo in gledal vrste pred eno izmed lokalnih poslovalnic multinacionalne trgovske verige. Če so v ZDA ljudje frantično kupovali papir za odmetavanje v straniščno školjko, pa smo Slovenci za pogubo pripravljeni z moko in kvasom. Da je bila mera polna, so nas omejili še na gibanje znotraj občin, kjer imamo stalno bivališče. Ljubljana je bila turistično že prazna, cel kup ekspatov pa se je preselilo nazaj na svoje podeželjske rezidence.&lt;/p&gt;
&lt;p&gt;V drugem valu, ki nas je presenetil kot cestarje sneg v decembru, je vlada spet zaigrala na podobno vižo kot v prvem valu. Omejevanje dejavnosti, omejevanje na statistične regije, omejevanje na občine, omejevanje na druženje, prepovedano zbiranje in protestiranje, obvezno nošenje mask, delno zapiranje tega in onega, popolno zaprtje tega in onega, omejevanja prodaje s teh in unih polic, a ne s tistih drugih. Hkrati je tudi za nekaj časa nehala testirati in izdajati karantenske odločbe.&lt;/p&gt;
&lt;p&gt;Če smo ukrepe v prvem valu sprejeli in vzeli zelo resno, tega verjetno ne morem reči za drugi val (osebna opažanja). Ljudje so se začeli ogibati ukrepom, iskati luknje in zanašati se ne dejstvo, da verjetno ne bodo oglobljeni. Po mojem velik del krivde ni na ljudeh samih, ampak je to tesno povezano s sistemom v katerem smo (o tem več v naslednjem prispevku). Iz prvega vala so ljudje videli kaj sledi in kaj to pomeni za njihov vsakdan. Ne vem kako prizadeti so zaradi okrnjenih vsakodnevnih prostodnevnih aktivnosti, vem pa kot dejstvo (N=5), da si ljudje ne morejo privoščiti izpada dohodka, ker veliko gospodinjstev nima privarčevanih sredstev za nekaj mesecev brez ali zmanjšanih dohodkov. Enako velja za podjetja, ki so praktično kaznovana, če imajo privarčevanih preveč sredstev (in so primorana le-ta po takih in drugačnih obvodih spreminjati v druge, manj likvidne, vire). Meni izgleda, kot da se je vlada odločila, da smo državljani kot otroci, ki nismo sposobni samostojno lulati in kakati, zato nas neuspešno poskuša upravljati na majhni skali (t.i. micromanagement). To deluje v hierarhičnih združbah kot je vojska, bojim pa se, da ljudje ne delujemo na principe in dogme, ki veljajo v strogo ustrojenih ustanovah.&lt;/p&gt;
&lt;p&gt;V dobre pol leta odkar se že relativno aktivno ukvarjamo s pandemijo pa se, kot nekdo, ki si kruh reže z analizo podatkov, sprašujem na podlagi katerih podatkov se odločevalec odloča glede tega katere ukrepe sprejeti. Za enkrat nisem dobil še nobenega občutka, da se ti ukrepi sprejemajo na podlagi (poglobljene) analize stanja, se pa seveda lahko motim, ker nisem muha na steni sej vlade. Zadnji val ukrepov mi da celo misliti, da odločevalec ne ve točno kaj počne, ali pa jih izrablja za pedlanje kakih drugih agend, za katere pa jaz ne vem. Kako lahko po tem, ko se kazalniki novih dnevnih okužb začnejo zmanjševati, država še dodatno stopi na zavoro? Saj vemo, da je škoda narejena, ker so ti kazalniki kak slab teden za dejanskim stanjem, ne? Smrti, ki bodo nastale zaradi povečanja okužb so že "zacahnane", kot to radi rečemo na Gorenjskem. Če imamo take probleme s spopadanjem s pojavi, ki imajo zamika en teden ali mesec, kako se bomo spopadli s stvarmi, ki imajo zamika trideset let (sensu podnebne spremembe)? Vprašanje je seveda retorično.&lt;/p&gt;
&lt;p&gt;Če ponazorim kako vidim ukrepanje vlade na slikanem primeru. Predstavljajte si, da se pelje avto po avtocesti. V njem so kakopak voznik (vlada) in sopotniki. Pelje se z največjo dovoljeno hitrostjo in ob vsakem valu voznik krepko zavira, da se avto trese (hvala bogu, da imamo ABS), zavorni diski zaškripajo, na asfaltu se celo poznajo črte, pnevmatike dajo vse od sebe, sopotniki kričijo z rokami v zraku. Avtomobil se upočasni in za las se izogne trku. Počasi spet pospeši in je nazaj na nominalni hitrosti 130 km/h. Pride drugi val, ponovno zaviranje. Ker vozniku ne izgleda, da zaviranje deluje dovolj dobro, potegne še ročno zavoro. Iz zavornih čeljusti se kar kadi, mašina teče v prazno s huronskim brenčanjem. Do kam lahko na tak način pripelje vlada prebivalstvo? Črnega Kala? Postojne? Goričkega?&lt;/p&gt;
&lt;p&gt;Aja, če mislite, da smo državljani v tej zgodbi sopotniki, se motite. Državljani smo motor, zavore, pnevmatike, pepelnik. Tisti z nekoliko več sreče radio.&lt;/p&gt;
&lt;p&gt;Torej, koliko takih bomo potrpeli preden se na družbi poznajo zajede v čustvenem, fizičnem in gospodarskem zdravju? Jaz menim, da tale virus še ne bo izkoreninjen tako hitro kot si nekateri bolj ali manj goreči zagovorniki biotech-a predstavljajo. Do takrat pa potrebujemo bolj trajnostne ukrepe, ki jih bomo lahko izvajali na on/off s kar se da majhnimi prekinitvami. Kaj moramo postoriti, da bomo na avtocesti le spustili plin, ne pa na polno zavirali? Kateri ukrepi so to? Da izveš več, klikni sem.&lt;/p&gt;</description><dc:creator xmlns:dc="http://purl.org/dc/elements/1.1/">Roman Luštrik</dc:creator><pubDate>Sun, 15 Nov 2020 12:44:00 +0100</pubDate><guid isPermaLink="false">tag:biolitika.si,2020-11-15:/ali-se-spopadamo-s-pandemijo-po-najboljsih-moceh-si.html</guid><category>Razmišljanja</category><category>komentar</category></item></channel></rss>